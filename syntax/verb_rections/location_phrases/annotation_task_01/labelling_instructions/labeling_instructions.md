# Verbi rektsioonide märgendamine

Verbile alluvatel nimisõnafraasidel võib olla mitu semantilist tähendust.
Näiteks on samas alaleütlevas käändes fraasidel

> Ma räägin sinule <br>
> Ma jooksen palliplatsile <br>
> Lükkasime kohtumise kella kolmele

täiesti erinevad tähendused. Neist esimeses on `sinule` osaline rääkimisprotsessis.
Formaalselt kuulub ta rääkima argumendistruktuuri. Teises näites on `palliplats` koht,
kuhu minnakse ning kolmandas näites on `kella kolmele` aeg, kuhu kohtumine lükatakse.
See millises rollis on nimisõnafraas on määratud ära verbifraasi, laiendi juursõna
käände ja laiendi juursõna tähenduse poolt.


## I. Märgendamise eesmärk

Antud märgendamise esmane eesmärk on tuvastada juhud, kus laiendi semantilise tähenduse
määramiseks piisab vaid verbi ja selle käände teadmisest. Näiteks kombinatsioon
`rääkima + millele = kuhu` on võimatu. Sama moodi on võimatu fraas `jooksen sinule`.  

Lihtsustamaks `verb + kääne` kategoriseerimist oleme me suurest tekstikorpusest välja
valinud kümme näitelauset, mille põhjal saab valikut teha.

[Lisa siia näide]


## II. Märgendamisülesande üldine kirjeldus

Märgendamiseks tuleb hinnata kui sagedasti on nimisõnafraas

1) koha või ajamäärus
2) isik või organisatsioon
3) muu (täpsustub peale esialgset märgendamist)

Oluline on märgendamisel tähele panna, et me loeme sündmused ka koha või ajamääruseks.

Ma osalesin Tartu kevadlaadal
Ma läksin Peetri sünnipäevale

Seda eelkõige sellepärast, et need täpsustavad tegevuse toimumise kohta ja aega ning sageli pole võimalik määrata kumba neist täpselt. Näiteks Tartu kevadlaat toimub Tartus ja ka kevadel ning see kas see määrab ära aja või koha sõltub kontekstist.

Märgendamisel tuleb otsutada kui sagedasti nimisõnafraas on vastavas rollis. Selleks saab teha kolm valikut. Alati ja mitte kunagi ei ole siin absoluutsed. Lingvistid oskavad alati iga väite kummutamiseks moodutada erakorralisi kontranäiteid. Lihtsustatult võib kvantifikatsioonist alati mõelda kui 19 juhul 20-st ja mitte kunagist kui 1 juhul 20-st. Kvantifikatsioon vahel tähendab seda, et sul on lihtne ette kujutada olukordi, kus nimisõnafraas on antud rollis ja olukordi kus  see ei ole antud rollis.



Iga lausegrupi põhjal tuleb määrata, kas tegu on kohamääruse/ajamääruse/isiku või organisatsiooniga iga/mõne/mitte ühegi lause puhul. See näitab, mis on fraasi sagedus vastava määrusena antud lausetes.

Kui lausegrupis on nt 3 lauset ja iga lause puhul on fraas kohamäärus, siis tuleb märgendada järgenvalt:
1. kohamäärus -> alati
2. ajamäärus -> mitte kunagi
3. isik või organisatsioon -> mitte kunagi

Kui aga kasvõi ühes lauses on fraas ajamäärus ja ülejäänutes kohamäärus, siis märgendused peaks olema järgnevad:
1. kohamäärus -> vahel
2. ajamäärus -> vahel
3. isik või organisatsioon -> mitte kunagi



I. Kohamäärus

Kohamäärus väljendab tegevuse kohta ja vastab küsimusele:
- kus?
- kust?
- kuhu?
- kustsaadik?
- kustkaudu?

Kohamääruseks võib lauses olla nimisõna, mis sisaldab lokaalseid tähenduskomponente (mets, meri, tuba, maja, kosmos, ida) või kohamäärsõna (vasakul, sinna).

Nimisõna võib olla:
- kohakäänetes: Lapsed võtsid *kapist* salaja küpsiseid. Ta istus *diivanil*
- rajavas käändes: Plaanime reisida *Põhja-Itaaliani*
või tähistada:
- ruumi, kohta, suunda: *Õues* on täna jahe
- elusolendit, kollektiivi, keha või vaimu komponenti: *Temas* on midagi nukrameelset. *Südamest* käis valusähvakas läbi. Olen kümme aastat musitseerinud *rahvamuusikaansamblis*
- abstraktmõistet: *Vangistuses* peitub tõeline agoonia
- kaassõnafraas: Ta läks mööda *kõnniteed*
- tegusõna ma-, mas- või mast- vorm: Mari kutsus Jüri *jalutama*. Käisime isa autot *parandamas*.



II. Ajamäärus

Ajamäärus väljendab sündmuse toimumisaega, kestust, korduvust jms.

Toimumisaega võivad väljendada nt sõnad üleeile, päeval, õhtul, pärast haavata saamist.

Samuti on ajamäärus ajapiiri näitav ning vastab küsimusele 'mis ajast alates'. Nt kella kahest, alates eelmisest reedest, eilseni, kuni lõunani.

Kestust näitav määrus vastab küsimustele:
- kui kaua?
- kui pika ajaga?
- kui pika aja vältel?
- kui kauaks?
Nt:
Ma pole teda *ammu* näinud.
Seisin järjekorras *üle poole tunni*.
*Etenduse ajaks* tuleb telefon hääletuks panna.
*Arvuti käivitamisel* kostus krigin.

Korduvust näitavad nt sõnad korra, mitu korda, sageli, üle päeva, iga hetk, uuesti.



III. Isik või organisatsioon

Üldjuhul vastab isik või organisatsioon tegijana küsimustele kes? ja mis?

Isiku alla kuuluvad inimeste nimed (Jüri, Mari) ning sõnad, mis viitavad inimesele nt ema/isa/ametnik/laulja/tema/mina.

Organisatsiooni alla kuuluvad samuti nimed (Tartu Ülikool, Pimedate ühing) ning asutustele, ettevõtetele, ühingutele jms viitavad sõnad nt kool/selts/firma/organisatsioon.

Samuti kuuluvad siia kategooriasse elusolendid (sh loomad).


IV. Sündmus

Kui lauses esinevat fraasi võib tõlgendada nii koha kui ajana, siis on tegu sündmusega.

Nt:
Vaidlesin *koosolekul*.
Me tulime *trennist*.

Juhul kui fraas viitab sündmusele, siis tuleks seda märgendada nii koha- kui ajamääruseks.



V. Muu

Juhul kui fraas ei kuulu mitte ühtegi kolmest kategooriast või on raske määrata, siis võib seda märgendada kui "muu" või "pole kindel". Nendest juhtudest võib ka eraldi teada anda.

Jan-Erik tegi oma esimesed sammud isa Jaanus Nõgisto *jälgedes* just teles - TV 3 saates “ Bingo Loto ” .
jälgedes -> muu

*Kvartaliaruannetes* tuleb tihti üllatusi .
Kvartaliaruannetes pole koht => muu


Samuti on siin kategoorias fraasid ja sõnad nagu:
- eredaimalt tõusis esile
- teiselt poolt/mõõtmetelt/rohkuselt/stiililt/saavutustelt tõusevad esile
- madalatel pööretel
- suuremal/vähemal määral
- kellegi väitel
- kellegi sõnul
- kellegi/millegi andmetel
- mingil viisil/moel/kombel (häbematul moel)
- pideval survel
- protesteeris sekkumisele
- minu/halba/jne seisundisse
- nõusolek
- ettekanne
- sõna otseses mõttes
- kokkuvõttes
- poliitkas


Ka sõnad, mis ei ole käändes, aga millel on juhtumisi vastav käändelõpp:
- kääne all (kellele/millele); lauses sõna *üleeile*
- kääne el (kellest/millest); lauses "*jäätist* tahaks"


Vale sõna on märgendatud obl-iks:
"Need liiguvad Lioni näolt laual asetsevatele *mustadele*, elusuurusest justkui isegi suurematele ametitelefonidele ja telefonidelt jälle tagasi Lioni näole."
-> korrektne oleks märkida *ametitelefonidele* obl-iks


**Küsitavad:**
Ta on ema *sisendamisel* täielikult hälbinud.
See vaikus kestab *teost* kuulanus edasi sisemise rahuna.
kõigist *keeldudest* hoolimata kestab edasi
kestab edasi *põlvest* põlve
... kestis see *inertsist*  päris kaua edasi.
*sellest* hoolimata kestab edasi
ketrab *villast* lõnga - ketrab millest lõnga/ ketrab millist lõnga?
